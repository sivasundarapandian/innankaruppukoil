<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>21 God Names</title>
</head>
<body>
    <h1>21 தெய்வங்கள் பெயர்கள்,21 God Names</h1>
    <p>Discover the divine names of the gods worshipped at our temple.</p>
    <p>•	ஸ்ரீபெரியாண்டவர்
        •	ஸ்ரீகண்ணாத்தாள்
        •	ஸ்ரீசங்கிலிக்கருப்பு
        •	ஸ்ரீசீலக்காரி அம்மன்
        •	ஸ்ரீஇன்னான் கருப்பு
        •	ஸ்ரீஒச்சான் கருப்பு
        •	ஸ்ரீஒய்யான் கருப்பு
        •	ஸ்ரீபேச்சியம்மன்
        •	ஸ்ரீநொண்டிக்கருப்பு
        •	ஸ்ரீபெரிய கருப்பு
        •	ஸ்ரீசின்னக்கருப்பு
        •	ஸ்ரீமாசானம் கருப்பு
        •	ஸ்ரீசப்பானிக்கருப்பு
        •	ஸ்ரீபத்ரகாளி அம்மன்
        •	ஸ்ரீவீரபுத்திரன்
        •	ஸ்ரீலாடசன்னாசி
        •	ஸ்ரீராக்காயி அம்மன்
        •	ஸ்ரீபரமேஸ்வரி
        •	ஸ்ரீகன்னிமாரி
        •	ஸ்ரீஆனைமுகன்
        •	ஸ்ரீஆறுமுகன்
        </p>
        <p>சங்கிலிக்கருப்ப சாமிக்கு களரி அன்று கூல்நாயக்கன் பட்டி போத்தம்பட்டியில் நடு இரவில் பெரிய பெட்டிக்கு சக்தி கெடா வெட்டி ஈரல் சூட்டான் போட்டு சரக்கு மற்றும் சுருட்டு படைக்கப்படுகிறது. சீலக்காரி அம்மனுக்கு சிவப்பு சேலை சட்டை ,கருகமணி , பொங்கல் தேங்காய் பழம் படைக்கப்படும். நம் பந்தியில் சேராத பெயர் சொல்லாத கருப்புக்கு பெரிய பூசாரியின் மூலம் சங்கிலிக் கருப்பு முன்னிலையில் மிருக பூஜை கொடுக்கப் படுகிறது. இவருக்கு தான் முதன்மை பூஜை மிருக பூஜை சங்கிலியின் உத்தரவுக்குப் பிறகு கொடுக்கப் படுகிறது. இல்லையேல் இந்தக் குட்டிக் கருப்பு மற்ற பூஜை களில் குழப்பம் விளைவிக்கும்.</p>
    <p>நமது சங்கிலிக் கருப்ப சாமி கூழ் நாயக்கன் போத்தம்பட்டியில் நடு ஜாமபூஜையின் போது அசைவ சாமியாக உருவெடுத்து பூஜையை ஏற்றுக்கொள்வார்.மறுநாள் கல்யாணபட்டி பெரிய கோவிலில் வெறும் சங்கிலிச் சாமியாக சைவ சாமியாக அவதரித்து தேங்காய் பழம் மட்டும் ஏற்றுக்கொள்வார்.
        அதுபோல சீலக்காரி அம்மனுக்கும் கல்யாண பட்டி பெரிய கோவிலில் தேங்காய் பழம் மட்டும் படைக்கப்படும்.
    </p><p>பெரியாண்டவர், கண்ணாத்தாள், பரமேஸ்வரி, மற்றும் ஆனைமுகன் ஆறுமுகன் , பேச்சியம்மாள், கன்னிமாரி உட்பட ஏழு தெய்வங்களும் ஒரே சாமியாடி தான் ஆடவேண்டும். கண்ணாத்தாள் சாமிக்கு கரகம் எடுத்து தெப்பம்பட்டி பெட்டிக்கு பூஜை செய்ய வேண்டும்.
        லாடசன்னாசிக்கு நெல் பொறி, அவல் மற்றும் தேங்காய் பழம் படைக்கப்படும்.
வீரபுத்திரன் சாமியிடம் உத்தரவு கேட்டு பத்ரகாளி அம்மனுக்கு சூலி ஆடு பூஜை கொடுக்க வேண்டும். பத்ரகாளி அம்மன் ஆண் சாமியாடியின் மேல் இறங்க வேண்டும்.அப்பொழுது தான் சூலி ஆடு பூஜை கொடுக்க முடியும்.நிறைமாத சினை ஆடை கத்தியால் வகுந்து குட்டியை வெளியே எடுத்து பத்ரகாளிக்கு பூஜை செய்யும் பொழுது குட்டியும் ஆடும் கத்த வேண்டும்.
        வீரபுத்திரனுக்கு செஞ்சேவலும் ,நொண்டிக் கருப்புக்கு கருஞ்சேவலும், சுருட்டும் ,சரக்கும் படைக்கப்படும்.
        மேலும் அனைத்து காவல் தெய்வங்களுக்கும் சேவலும் சரக்கு மற்றும் சுருட்டும் படைக்கப்படும்.
        </p>
        <a href="index.html">Back to Main</a>
</body>
</html>
